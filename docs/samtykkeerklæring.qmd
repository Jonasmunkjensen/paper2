---
title: "Samtykkeerklæring"
subtitle: "Træning eller ej? Hvad er på spil for personer med type 2-diabetes i kommunale træningsforløb?"
author: "Jonas Munk Jensen, ph.d.-studerende, Aarhus Universitet"
format: docx
---

# Introduktion

Tak for din interesse i at deltage i forskningsprojektet **“Træning eller ej? Hvad er på spil for personer med type 2-diabetes i kommunale træningsforløb?”**, som gennemføres af Jonas Munk Jensen, ph.d.-studerende ved Aarhus Universitet.  
Projektet er en del af LIVING-projektet og har til formål at undersøge, hvordan personer med type 2-diabetes træffer beslutning om, hvorvidt de vil deltage i højintensiv intervaltræning (HIIT) som en del af et kommunalt patientuddannelses- og træningsforløb.

Vi er særligt interesserede i at forstå

- Hvad der er på spil for deltagerne, når de vælger at deltage eller fravælge HIIT
- Hvilke fordele og bekymringer der har betydning for beslutningen
- Hvordan sundhedsprofessionelle, familie og andre deltagere påvirker beslutningsprocessen

Som deltager bliver du inviteret til 2-3 interviews. Interviewet foregår enten fysisk eller online efter aftale og varer cirka 45–60 minutter. Interviewet optages som lydoptagelse, så det kan transskriberes og analyseres.

Din deltagelse er **frivillig**, og du kan til enhver tid vælge at trække dig uden at skulle give en begrundelse. Dette vil ikke få konsekvenser for dit forløb i kommunen eller andre ydelser.

---

# Samtykke og opbevaring af oplysninger

Ved at give dit samtykke giver du tilladelse til, at de oplysninger, du deler i interviewet, anvendes til forskningsformål som beskrevet ovenfor.

Interviewoptagelserne transskriberes, og alle personidentificerbare oplysninger anonymiseres, så det ikke er muligt at genkende dig i de endelige resultater.

Data opbevares sikkert og i overensstemmelse med gældende databeskyttelseslovgivning. Personoplysninger slettes, anonymiseres eller indsendes til Rigsarkivet senest ved projektets afslutning den **31-12-2028**, eller tidligere hvis oplysningerne ikke længere er nødvendige. Hvis projektet forlænges, kan denne dato blive ændret.

**Dataansvarlig:**  
Region Midtjylland  
Regionshuset Viborg  
Skottenborg 26, Postboks 21  
8800 Viborg  
CVR-nummer: 29190925

---

# Anvendelse af samtykke

Ved at underskrive denne erklæring giver du tilladelse til, at de oplysninger, du giver i interviewet, må anvendes til forskning og undervisning i overensstemmelse med ovenstående. Samtykket er frivilligt og kan trækkes tilbage på et hvilket som helst tidspunkt.

Resultater fra undersøgelsen kan blive publiceret i videnskabelige artikler, blive brugt til undervisning og præsenteret på konferencer. Offentliggørelse vil aldrig indeholde oplysninger, der kan henføres til dig som person.

---

# Dine rettigheder

Du har følgende rettigheder i forbindelse med behandlingen af dine oplysninger:

- **Tilbagetrækning af samtykke:** Du kan til enhver tid trække dit samtykke tilbage uden begrundelse.  
- **Berigtigelse:** Du har ret til at få rettet urigtige oplysninger om dig.  
- **Sletning:** Du kan anmode om sletning af dine oplysninger, såfremt de ikke længere er nødvendige for forskningsformålet, og sletningen ikke gør det umuligt eller i væsentlig grad vanskeliggør gennemførelsen af projektet.  
- **Begrænsning af behandling:** Du kan anmode om, at dine oplysninger kun opbevares i en afgrænset periode.  
- **Indsigelse:** Du har ret til at gøre indsigelse mod behandlingen af dine oplysninger, medmindre behandlingen er nødvendig for at udføre en forskningsopgave i samfundets interesse.

Hvis du ønsker at gøre brug af dine rettigheder, kan du kontakte:

**Jonas Munk Jensen**  
Ph.d.-studerende, Aarhus Universitet  
E-mail: Jonas.munk.jensen@rm.dk

Du kan også kontakte Region Midtjyllands databeskyttelsesrådgiver: **dpo@rm.dk**.

Hvis du mener, at dine oplysninger ikke behandles i overensstemmelse med reglerne, kan du klage til Datatilsynet.

---

# Skriftligt samtykke

Jeg har læst ovenstående information. Jeg har haft mulighed for at stille spørgsmål og har fået tilfredsstillende svar. Jeg giver hermed frivilligt samtykke til at deltage i undersøgelsen.

**Navn:** ______________________________________________

**Underskrift:** _________________________________________

**Dato:** ______________________________________________
